# Retrospektiivitekniikat

## Glad, Sad, Mad

Menetelmä purkukeskustelun ohjaamiseen. Aika-arvio: 60 minuuttia. Materiaalit: kyniä, fläppipaperia/valkotaulu.

Aluksi jokainen tiimiläinen kirjaa tiiviisti ylös ajatuksia sprintistä. Jokainen esittelee kirjatut ajatukset ja ne laitetaan valkotaululle/fläppitaululle. Taulu jaetaan kolmeen osioon: Glad Sad ja Mad ja kaikki kirjatut huomiot jaetaan näiden alle ja ryhmitellään samankaltaisuuksien pohjalta. Yhdessä sovitaan, mistä aiheista keskustellaan (esim. äänestämällä arvojärjestykseen asettamalla). Tämän jälkeen keskustelun fasilitoija (esim. Scrum Master) ohjaa keskustelua ja aiheista keskustellaan annettujen äänien mukaisesti laskevassa järjestyksessä.

## Start, Stop, Continue, More of, Less of Wheel

Menetelmä palautteen keräämiseen tiimiltä. Pienellä tiimillä menetelmän implementointiin on hyvä varata 10 minuuttia, isommalla 25 minuuttia. Yksi toimii fasilitoijana.

Fasilitoija luo fläppitaululle ympyrän, joka jaettu viiteen segmenttiin ja nimetty avainsanoilla Start, Stop, Continue, More of, Less of. Fasilitoija käy ympyrän läpi kysyen jokaisen kohdalla kysymyksen

- mitä pitäisi alkaa tekemään
- mitä lopettaa
- mitä jatkaa
- mitä enemmän
- mitä vähemmän

Fasilitoijan tulee varmistaa, että asiat ovat oikeissa segmenteissä. Tärkeä antaa tiimille aikaa miettiä asioita.
